---
title: Živá Kutná Hora
uid: 2018-komunalky-kutna_hora-ziva_kutna_hora
campaignCategoryUid: 2018-komunalky-kutna_hora
campaignGroupUid: 2018-komunalky
approved:
garant:
order: 2
perex: >
  Koncept udržitelného města, často nazývaný též smart city, představuje snahu o přiblížení města jako celku jeho občanům a uživatelům, akademickému sektoru, odborné veřejnosti, podnikatelskému, neziskovému sektoru a turistům. Město se musí stát přívětivým prostředím pro všechny své občany i návštěvníky.
---
Tento koncept vidíme celkem ve čtyřech různých úrovních, které je třeba postupně naplnit.

První je úroveň organizace a plánování, kdy informační technologie umožňují získat a zpracovat potřebná data pro efektivní řízení města. Dále se jedná o úroveň komunitního života, v němž pomocí elektronických informačních systémů dochází k bezprostřední  komunikaci vedení města s občany a je možné získávat tak od nich potřebné informace i odezvu na své řízení města. Třetí úroveń zahrnuje infrastrukturu, především energetiku, dopravu, městské služby a budovy a jejich „inteligentní“ řízení pomocí informačních a komunikačních technologií. Poslední úrovní je všeobecné zviditelnění města a jeho kvalitní propagace. Tímto způsobem se tedy řeší také provázanost městské dopravy se železnicí  a dalšími systémy, řešení parkování a provázanost se systémem Smart city.

Smart city klade si za cíl napomoci celkovému hospodářskému růstu města a kvalitě jeho životního prostředí prostřednictvím efektivního fungování, k čemuž patří i příznivé subjektivní vnímání života ve městě jeho občany. Využití moderních technologií v této souvislosti není samoúčelné, nýbrž je technickým prostředkem k dosažení hospodářských cílů. Na tomto konceptu bychom rádi spolupracovali se všemi místními politickými subjekty a s odborníky zabývající se touto problematikou. 

Kutná Hora musí být více propagována. Zasadíme se o její zviditelnění, jak v rámci ČR, tak i v zahraničí. Chceme především aktivnější spolupráci s partnerskými městy. Kutná Hora by měla aktivněji spolupracovat s cestovními kancelářemi. Turistům, kteří se mohou zdržet v Kutné Hoře více jak jeden den, by měla být nabídnuta alternativa s poznáním kutnohorského okolí, které jistě umí nabídnout spoustu zajímavých míst.

Důraz se musí klást i na samotný kulturní život v rámci Kutné Hory. Prostřednictvím grantů chceme podporovat sportovní a kulturní akce zvyšující prestiž Kutné Hory. Povedeme diskuse o možném využití parku pod Vlašským dvorem pro pořádání kulturních akcí. Do této diskuze bychom rádi zapojili veřejnost s jejími představami a potencionální zájemce o organizaci kulturních akcí. Je smutné, že město formátu Kutné Hory nemá svou letní scénu.

Kutnou Horu mimo jiné trápí i absence kvalitního skateparku, přestože takovýmto sportovištěm jsou vybavena i daleko menší města. V Kutné Hoře již dlouho působí spolek nadšenců, kteří se snaží o jeho vybudování a neváhají se na jeho vzniku materiálně podílet. Jednu rampu už svépomocí postavili, ale bohužel byla umístěna na soukromém pozemku. Najít vhodný prostor pro skatepark je základní podmínkou jeho vzniku. Zasadíme se o to, aby Kutná Hora pomohla tomuto spolku mladých lidí najít vhodný pozemek a vybudovat sportoviště, které by sloužilo široké kutnohorské veřejnosti. Nezapomínejme, že skateboarding se stal oficiálním olympijským sportem a rozhodně se nejedná o nějakou okrajovou záležitost. 

